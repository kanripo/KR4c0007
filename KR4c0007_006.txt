# -*- mode: mandoku-view; -*-
#+TITLE: 駱賓王文集
#+DATE: 2015-09-11 07:44:53.106494
#+PROPERTY: ID KR4c0007
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0565-006駱賓王文集-卷第六.
<pb:KR4c0007_SBCK_006-1a>¶
駱賔王文集卷第六¶
　表啓¶
　　爲請陪封禪表　和道士閨情詩啓¶
　　上吏部侍郎啓　上司列太常伯啓¶
　　上李少常啓　上兖州啓¶
　　上兖州崔長史啓　上齊州張司馬啓¶
　　　爲齊州父老請陪封禪表¶
臣聞元天列𧰼紫宫通北極之尊大帝凝圖玄¶
猷暢東巡之禮是知道𨺚　宅旣輯玉於雲䑓¶
業紹禋宗必𡍼金於日觀(云/云)陛下乗乹握紀纂¶
三統之重光御辯登樞應千齡之累洽故得河¶
<pb:KR4c0007_SBCK_006-1b>¶
浮五更啔赤文於帝期海薦四神奉月書於王¶
㑹瑞開三眷祥洽五雲旣而緝德章之舊文招¶
時雍之故事非煙翼軷移玉輦於梁隂若月乗¶
輪秘錦繩於岱巘臣等職均芻狗隂謝桒榆幸¶
属堯鏡多輝照餘光於連石軒圖廣耀追盛禮¶
於摐金然而鄒魯舊&KR0022;臨淄遺俗俱穆二周之¶
化咸稱一變之風境接青疇俯職𫉬麟之野山¶
開翠屺斜連辯馬之峯豈可使稷山遺氓頓隔¶
陪封之禮淹中故老獨奉告成之儀是用就日¶
披丹仰璧輪而三舎望雲抒素呌天閽於九重¶
儻允㣲誠許陪大禮則夢瓊餘息仰仙闕以騰¶
<pb:KR4c0007_SBCK_006-2a>¶
&KR0794;就木殘魂逰岱宗而載躍¶
　　　和道士閨情詩啓¶
賔王啓學士𡊮慶奉宣教㫖垂示閨情詩并序¶
跪發珠韜㐲膺玉札𩔖西秦之鏡照徹心靈同¶
指南之車導發迷悞切惟詩之興作兆基遂古¶
唐歌虞詠始載典謨商頌周雅方陳金石其後¶
言志縁情二京斯甚含毫瀝思魏𣈆彌繁布在¶
縑簡差可啇畧李都尉鴛鴦之辭纒綿巧妙班¶
婕妤霜雪之句發越清廽平子桂林理在文外¶
伯喈翠鳥意盡行間河朔詞人王劉爲稱首洛¶
陽才子潘左爲先&KR0116;若乃子建之牢籠群彦士¶
<pb:KR4c0007_SBCK_006-2b>¶
衡之籍甚當時並文苑之羽儀詩人之龜鑑爰¶
逮江左謳謠不輟非有神骨仙才專事玄風道¶
意顔謝特挺戕罰興麗自玆以降聲律稍精其¶
間㳂改莫能正本天縱朙睿卓爾不羣聽斯聲¶
鄙師㳙之作聞古樂𥬇文侯之睡以封魯之才¶
追自衛之迹弘玆雅奏抑披&KR0075;哇澄五際之源¶
救四始之弊固可以用之&KR0022;國厚此人倫俯屈¶
髙調聊同下里思然入巧文隨手變侯調慙其¶
曼聲延斗愧其新曲走以不敏謬䝉提及謹申¶
奉和輕以上呈未近詠歌伏深悚恧謹啓¶
　　　上吏部侍郎帝京篇啓¶
<pb:KR4c0007_SBCK_006-3a>¶
賔王啓昨引注目垂索鄙文拜首驚魂承㤙累¶
息楚翬丹質在荆南以多慙遼豕白頭望河東¶
而載恧某散材易朽蟠木難容雖少好讀書無¶
謝髙鳳而老不暁事有𩔖楊雄徒以易𧰼六爻¶
幽質適乎政本詩人五際比興在乎國風故體¶
物成章必冩情於小雅登髙能賦豈圖榮於大¶
夫葢欲樂道遺榮從心所好非敢希聲刻鶴&KR0060;¶
譽彫蟲至若質醜行以自媒衒庸音於茍進固¶
立身之岐路行巳之外篇矣君侯藴朙略以佐¶
時虚靈䑓以照物觀梁父之曲識卧龍於孔明¶
聽康衢之歌得飯牛於寗戚是用異人翹首俊¶
<pb:KR4c0007_SBCK_006-3b>¶
又歸誠猥以疵賤之姿繆辱請通之盼雖仲由¶
之瑟終閟響於丘門而宋玉之謠讜均音於郢¶
路敢忘下里輕冐上呈庶導起予陳&KR0114;啇之四¶
始恐吾㡬子効然朙於一言拜首増暫憂心如¶
醉謹啓¶
　　　上司列太常伯啓¶
側聞魯澤祥麟希委質於宣父吳坂逸𩦸寔長¶
鳴於孫陽是則所貴在乎見知所屈伸乎知已¶
故彫其璞嶧山有半死之桐賞其聲柯亭無永¶
枯之竹伏惟朙常伯公儀天聳構横九霄而拓¶
基浸地門源控四紀而䟽&KR0637;自赤文薦祉曲阜¶
<pb:KR4c0007_SBCK_006-4a>¶
分帝子之靈紫氣浮仙凾谷誘真人之秀本枝¶
百代君子萬年道叶神交黄石授帝師之畧德¶
由天縱白雲隆王輔之精峯秀學山列三墳而¶
仰止瀾清筆海委九流以朝宗登小魯之巖辨¶
練光於曵馬臨大吳之國識寶氣於連牛垂秋¶
實於談叢絢春花於詞苑辨河飛箭激牛翻白¶
馬之津文江散珠圓波漱驪龍之穴是用德茂¶
麟趾削桐葉以分珪道暖鶴池映排花而曵&KR0807;¶
旣而揆&KR0335;皇鍳忠簡帝心奉職春宫爍離光於¶
青殿代工天府朙台耀於紫宸綜理玄風&KR1858;諧¶
元氣含暉禮樂皎愛日以流光毓彩文章映德¶
<pb:KR4c0007_SBCK_006-4b>¶
星而開照君乃識度宏逺&KR0266;宇䟽通明允篤誠¶
盛業𨺚於厚土恵和忠肅玄功格於上天則伊¶
陟謝其緝熈巫咸慙其保乂舉才應&KR0266;與士無¶
私水鏡澄花炫金波於靈府氷壼徹鍳朗玉燭¶
於神機則鄧攸莫際其瀾盧敏罕窺其術故使¶
妍媸各安其分輕重不失其&KR0096;五教克敷百揆¶
時叙折衝千里魯連談𥬇之功師表一時郭泰¶
人倫之度加以分庭讓士虚席禮賢片善經心¶
揖仲宣於𥙊席一言合道接然朙於鄭堦某蓬¶
廬布衣乗樞韋帶自弱齡植操本謝聲名中年¶
誓心不期聞逹上則執鞭爲仕王庭希于祿之¶
<pb:KR4c0007_SBCK_006-5a>¶
榮次則捧檄入官私室庶代耕之祿願然而忠¶
不聞於十室學無專於一經退異譱藏進殊巧¶
䆠摶羊角而高翥浩若無津附𩦸尾以上馳邈¶
焉難託實欲投竿垂餌晦幽迹於渭濵抱瓮灌¶
園絶心機於漢渚幸属乹坤　與觀烏兎光¶
華嵩山動萬歳之聲德水應千年之色雖無爲¶
光宅欣預比屋之封而有道賤貧耻作歸田之¶
賦於是獨来瓮牖利見金門指帝鄊以望雲赴¶
長安而就日美芹之願徒有獻於至尊蟠本之¶
姿誰爲容於左右朙公唯㡬成務論道經&KR0022;一¶
顧之隆駘足逾於仙鹿片言之事魚目軼於&KR0149;¶
<pb:KR4c0007_SBCK_006-5b>¶
虵庻望顧兎羅箕動薫風於舜海從龍&KR0243;礎霈¶
甘澤於尭雲則鱠餘之魚希振鱗於吳水膳後¶
之豕翻化龜於魯津拜伏階墀増其氷谷謹啓¶
　　　上李少常啓¶
賔王啓&KR0060;惟隂陽作炭化一氣以陶甄天地爲¶
爐混萬物爲芻狗然則璧輪均照或流景於萊¶
城玉燭平分獨翔寒於&KR0112;谷是汙隆迭襲榮悴¶
相循得氣者繁滋失時者零落㐲以君侯䟽乹¶
激&KR0637;龍門開竹箭之波鎮地横基鵠趐峙蓮花¶
之嶺曜重暉於若月煩疊彩於非煙至若端動¶
赤光著元勲於東漢烽驚紫塞宣武功於北征¶
<pb:KR4c0007_SBCK_006-6a>¶
奕葉龍文蟬聮龜組德由天縱白星䧏王輔之¶
精道叶神交黄石授帝師之畧故得三千運北¶
擊舜海以逰鱗九萬圖南望尭雲而矯翰折衝¶
千里魯連談𥬇之功師表一時郭泰人倫之度¶
於是九重衘&KR0807;照星影於宸維四逹埋輪振霜¶
威於&KR0096;右加以分庭讓士虗坐禮賢片譱必甄¶
揖虞翻於東箭一言可紀許顧榮以南金賔王¶
蟠木朽株散雩賤質墻面難用&KR0069;心易然退無¶
毛薛之交進乏金張之援塊然獨居十載於玆¶
矣然而日夜相代𥬇溝壑之非遥貧病交浸思¶
薜蘿而可託欲乗幽控寂連綺季於青山樂道¶
<pb:KR4c0007_SBCK_006-6b>¶
悽眞從魯連於滄海幸属舜門廣闊漢幣交馳¶
遂得佇嘯髙丘應箕文而動韻聆吟大野浮艮¶
軸以流隂將恐在藻纎鱗終寡登龍之望棲樓¶
弱羽徒抑摶鵬之髙所覬曲建㤙光資餘&KR0243;於¶
東里襲承導引託輕夢於南樛撫巳多慙循躬¶
増懼謹啓¶
　　　上兖州啓¶
側聞未遇孫&KR0993;塩車無絶輪之迹時逢和氏荆¶
山有連城之珍豈若聽清音於㸑餘則枯桐發¶
響收夜光於玄璧則恠石騰輝在物猶然况於¶
含識者矣伏惟朙使君鳳穴振儀龍門摽峻瓊¶
<pb:KR4c0007_SBCK_006-7a>¶
彫岳立表秀千雲霞煥霜霏澄虚鍳物旣而代¶
工天府忠簡帝心擁熊軾而撫百城建隼旟而¶
臨千里坐棠敷恵㤙纒去思剖竹垂仁式歌來¶
暮清凝夜燭化警晨烏外朂九農内弘五教導¶
之以禮樂齊之以刑書約法遵寛設蒲鞭之恥¶
立言惟信控竹馬之期甘雨隨車雲低輕重之¶
葢珠還合浦波含逺近之星至如卧裏稱難坐¶
嘯匪易披裳問疾乗愛景以字人蹇帷廣聽穆¶
薫風而扇物嚴霜秋降叶隼擊而防小人零露¶
春濡飾羔旌而禮君子於是仁必有勇義不忍¶
欺美譽鬱於三齊芳猷騰於千古若乃清規逺¶
<pb:KR4c0007_SBCK_006-7b>¶
鏡皎月色於靈䑓玄鍳虚凝穆松風於智府研¶
機千篋探賾九流縟翠蕚於詞林綷鮮花於筆¶
苑文江翻浪織玉歛以韜霞學海驚瀾綴珠鱗¶
於濯錦加以懸榻待士擁篲禮賢汲引志疲&KR0308;¶
題不倦懷級味道之客望範圍之駿奔兼包流¶
畧之夫窺義園以遐集求小善於毫芥顧正禮¶
於二龍振幽滯於沙泥許明公於一𩦸賔王淹¶
中故俗體朴厚之弘規稷下遺毗陶禮義之餘¶
化頗逰簡素以閱縑緗毎蟋蟀凄吟映素雪於¶
書帳莎鷄振羽截碧蒲於翰池旣而學異懷蛟¶
才非夢鳥價不齊於南漢芳不重於東山幸属¶
<pb:KR4c0007_SBCK_006-8a>¶
日月光華雲霞紛郁方結羡魚之網將諈扣角¶
之詞&KR0108;短翮於槍榆希髙摽之餘拂濯纎鱗於¶
㳙滳望鴻浪之㣲霑所兾顧盼曲流剪拂增價¶
則鈆刀起一割之用跛鱉致千里之行是知&KR0060;¶
混吹於齊竽濫飛聲於郢路拘鷄山而自恧顧¶
遼豖以多慙輕觸威顔不遑流汗謹啓¶
　　　上兖州崔長史啓¶
側聞酆城戢耀駭電之輝俄剖沙丘跪迹躡雲¶
之轡載馳然則激瑞侵星佩潜蛟於壯武騰鑣¶
歷塊騁&KR3117;駿於咸陽且煦轍波鱗側羡鼇潭躍¶
觴籠雲翼局望鵬魚之迅是以齊郊夕唱牛歌¶
<pb:KR4c0007_SBCK_006-8b>¶
掞白水之詞漢境朝趍車候驚拂塵之思伏惟¶
公騰瀾浴景濬靈&KR0637;以含珠擢幹捎雲翊　巖¶
而聳桂崇基疊秀匡覇道於周盟茂緒聮輝賛¶
文塲於漢戚偉龍章之秀質騰孔雀之俊年叶¶
鳳彩於英姿辨蟾精於　目靈䑓宏逺騁霄練¶
於霜潭𠕋府幽深絢朝虹於璧渚心波湛漢泳¶
魄難於黄陂情嶽千天韞風雲於稽巘龍津共¶
濟竟欣登御之車蕪室欽賢必擁澄清之轡鬱¶
文條而擢彩藻逸藩花曄詞峯而衒價光浮衛¶
玉然則昆溪旣琢必見山川之精樹羽巳懸行¶
嗣雲韶之響是以佐龜隂而演化務肅百城輔¶
<pb:KR4c0007_SBCK_006-9a>¶
麟壤以宣風恩覃千里徽猷克著逾盛德於休¶
徴聲績聿宣軼英規於恭祖佩吕刀而邵美已¶
賛褰帷之逰屈寵𩦸而未伸將騁仁風之駕加¶
以側階引彦鑒宗子之㣲言倒屣延賔辨王生¶
之雅量故使圓流之下探照乗於長波髙岫之¶
巔剖連城於幽石賔王瓶筲小&KR0266;鷦蚊末品斜¶
帶嶧桐戢晞陽之導徳傍鄰汶蓧暮貫時之¶
勁&KR0033;以容𦞃一丘曲阜之飄&KR0205;切枕肱五畞成¶
都之璧巳勞擔石猒於糟糠&KR0018;薪疲於短&KR0260;然¶
則少奉過庭之訓長趍克已之方弋志書林咀¶
風騷於七畧耘情義圃&KR0367;圖籍於九流灑恵渥¶
<pb:KR4c0007_SBCK_006-9b>¶
於羊陂屢泛文通之麥峻曲岸於鸎谷時遺公¶
叔之冠雖不能縱逸韻於霜皐唳野致九天之¶
響而頗亦蓄芬於露薄埀薫有十歩之芳而乃¶
恧迹魯鴻非荆山之抵鵲簉名韓犬歎稽阜之¶
横梁方今玉琯𨇠秋金風動&KR0284;吳宫歸乙望隂¶
岫以依遲素林返鴈&KR0049;陽潮而低舉籝金味道¶
之子侔纁帛以彈冠眉玉含毫之人望弓旌而¶
翹足&KR0060;不揆於庸識輙輕擬於陽庭所異恩波¶
時流咳唾儻能分其斗水濟濡沫之枯鱗恵以¶
餘光照孀棲之寒女得使伏瀝駑蹇希騏𩦸而¶
&KR3117;足則指軀匪恡碎首無辭雖復投報楊金君¶
<pb:KR4c0007_SBCK_006-10a>¶
子以之貽誡效試魏草小人之所懷恩輕瀆威¶
嚴深懼履尾載塵聽覽迫其蹈氷謹啓¶
　　　上齊州張司馬啓¶
某啓昔者薛邑聞歌揖馮諼於彈鋏夷門命駕¶
顧侯羸於抱關何則志合風雲戴笠鈞乎乗馬¶
情諧道術忘筌貴乎得魚是以挹蘭言於㫁金¶
交蓬心於匪石庻清音黙聽賞流水於牙絃奴¶
思通神叶成風於郢匠㐲惟公流源白水浸地¶
軸以輪波纂慶黄軒感星精而誕命綴珠華於¶
七曜聮玉葉於五雲至夫神石摛祥靈鈞表貺¶
千年馭鶴振仙氣於帝鄕七葉珥貂襲榮光於¶
<pb:KR4c0007_SBCK_006-10b>¶
戚里因以紛綸國諜昭晰家聲洎乎鹿走周原¶
輔秦圖而興覇蛇分沛澤翼唐運以開基皇帝¶
王之玉&KR0243;金聲慱望侯之蘭薫桂馥羽儀百代¶
掩梁竇以霞褰鍾𪔂一時&KR0449;𡊮楊而嶽立故得¶
重規逺鏡湛月路以流清茂祉遐鋪駕雲門而¶
擢秀公飛英鳳穴藻五色以凝華頴耀龍泉㴠¶
九重而毓&KR0243;風情䟽朗霜明月湛之姿氣骨端¶
嚴雪白水清之槩若乃性符神授道擅生知挫¶
三端於情峯朝九流於學海慱聞強記辨晉國¶
之黄熊將聖多能識吳門之白馬言泉漱逈驚¶
瀑布以飛瀾文江澹清含擢錦而翻浪欝樞市¶
<pb:KR4c0007_SBCK_006-11a>¶
以增茂穆蘭室以流芳於是翔鱣應符觀光上¶
國飛龍成卦利見大人摶羊角以垂天展𩦸足¶
而騰景翼貳藩邸巴敬祖之清廉光賛外䑓陳¶
君囬之亮&KR0033;推公平而折獄傑䑕謝其嚴明擁¶
端慤而　化蛇慙其智勇加以清規日舉湛¶
虚照於氷壼玄鑒露凝朗機心於水鏡謙光自¶
牧恭巳愛人片善必甄揖虞翻於東箭一言可¶
紀許顧榮於南金某抱疾支離材灼臃腫進不¶
能握蘭分竹綰銀黄於雲䑓退不能絶粒茹芝¶
錬金丹於地肺而出沒風塵之内淪漂名利之¶
間㳺無毛薛之交仕乏金張之援塊然獨處者¶
<pb:KR4c0007_SBCK_006-11b>¶
一紀於玆矣然而日夜相代恐溝壑以非遥窮¶
病交侵思薜蘿之可託常願處幽棲寂追夏黄¶
於商山樂道棲真從魯連於滄海豈徒語黙易¶
爽心迹難逃從橋之恨逾深攀桂之情徒結是¶
用絕心乹沒躭閱丘墳謁子持於南荆訪康成¶
於北海西逰梁益仰司馬王楊之風東入臨淄¶
慕淳于管晏之智瞻言前古從欲思齊俯惟當¶
今空勞懷㓨不意雲浮礎&KR0243;霜落鍾鳴揖郭秦¶
於靈舟有道斯在賞&KR0934;於檄爼盛徳猶存雖調¶
清歌誠寡和於郢路而庸容濫吹&KR0060;混秦於齊¶
竽輕課撮嚢榆楊盛徳庻金波離旱零陸之石¶
<pb:KR4c0007_SBCK_006-12a>¶
自飛瑶光建寅簫丘之火暫熱學慙麟角得𩔖¶
鴻毛愧汗如漿憂心若厲¶
駱賔王文集卷第六¶
<pb:KR4c0007_SBCK_006-12b>¶
