# -*- mode: mandoku-view; -*-
#+TITLE: 駱賓王文集
#+DATE: 2015-09-11 07:44:53.274113
#+PROPERTY: ID KR4c0007
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0565-010駱賓王文集-卷第十.
<pb:KR4c0007_SBCK_010-1a>¶
駱賔王文集卷第十¶
　雜著¶
　　代李敬業檄　應誥¶
　　自叙狀　𥙊趙郎將文¶
　　樂大夫挽詞(五首)丹陽刺史挽詞¶
　　　代李敬業以武后臨朝移諸郡縣檄¶
僞周武氏者人非温&KR0243;地實寒㣲昔充太宗下¶
陳曽以更衣入侍洎乎晩節&KR0126;亂春宫宻隱先¶
帝之私隂圖後房之嬖入門見疾娥眉不肯譲¶
人掩&KR0209;攻讒孤媚偏能惑主䧟元后於翬翟致¶
吾君於聚塵加以虺蝪爲心豺狼成性近狎邪¶
<pb:KR4c0007_SBCK_010-1b>¶
佞殘害忠良殺姊屠兄弑君鴆母人神之所共¶
嫉天地之所不容猶復包藏禍心窺&KR0060;神&KR0266;君¶
之愛子幽在别宫城之宗盟委之重任嗚呼霍¶
子孟之不作朱虚侯之巳亡燕啄皇孫知漢祚¶
之將盡龍漦帝后識夏庭之&KR0205;衰敬業皇舊臣¶
公侯冡子奉先君之成業荷本朝之厚㤙宋微¶
子之興悲良有以也𡊮君山之流涕豈徒然哉¶
是以氣憤風雲志安社禝因天下之失望順宇¶
内之推心爰舉義旗以清妖孽南連百越北盡¶
三河鐡&KR0016;成群玉軸相接海陵紅粟倉儲之積¶
靡窮江浦黄旗匡復之功何逺班聲動而北風¶
<pb:KR4c0007_SBCK_010-2a>¶
起劔氣衝而星斗平喑嗚則山嶽崩頽叱咤則¶
風雲變色以斯制敵何敵不摧以斯圖功何功¶
不剋公等或居漢地或叶周親或膺重&KR0009;於話¶
言或受顧命於宣室言猶在耳忠豈忘心一枉¶
之圡未乾六尺之孤安在儻能轉禍爲福送徃¶
事君共立勤王之師無廢大君之命凡諸爵賞¶
同指山河若或眷戀窮城徘&KR0422;岐路坐昧先幾¶
之兆必貽後至之誅請㸔今日之域中竟是誰¶
家之天下¶
　　　應誥¶
余以三㐲辰行至七里瀬此地即新安江口也¶
<pb:KR4c0007_SBCK_010-2b>¶
有嚴子陵鈎磯焉澄潭至清洞徹見底徃徃有¶
群魚戯遷如水行耳人有釣者試取投之或有¶
浮而不願者或有貪而輙吞者引竿而舉因以¶
𫉬焉其始出也乃掉尾&KR0045;鬐有若恃力而自勉¶
其少退也則皷鰓濡沫有似屈體而求哀嗟呼¶
勢牽於人道窮於我將&KR0082;以下座而歌馮子又¶
安能中徹而呼莊周哉余乃祝曰猛獸摶也拘¶
於檻穽鷙鳥攫也縶於籠樊素龜霛也&KR0013;髪河¶
津白龍神也掛鱗𦊨網何不穴䖏而穴䖏何故¶
貪餌而吞釣乎於是放之江流盡其生生之理¶
時同行者顧誥余曰夫至人之䖏世也擬迹而¶
<pb:KR4c0007_SBCK_010-3a>¶
後投隱心而後動終始不易其道悔吝不生其¶
情而吾子沉緍於川登魚於陸烹之可以習政¶
術羞之可以𦔳庖厨&KR0494;求之將何圖今捨之將¶
何欲余𥬇而應之曰聖人不凝滯扵物智士必¶
推移於時知㡬之謂神食生之謂道殷乙聖也¶
囚於夏孔丘賢也畏於匡且夫明哲之賢尚罹¶
幽憂之患况鱗羽之族能無七鈎之累哉故&KR0494;¶
吾有心也恐求之不得今吾無心也旣得之而¶
捨求與捨不亦𩀱美乎烹與羞不亦兩傷乎況¶
療飢者半菽可以充腹爲政者一言可以興&KR0022;¶
亦奚必因小鮮而後明三異之規勦大命而後¶
<pb:KR4c0007_SBCK_010-3b>¶
兾一食之飽擒而不殺可謂仁乎𫉬而不饗可¶
謂㢘乎且夫垂竿而爲事者太公之遺術也形¶
生磻溪之石兆應滋水之瓉夫如是者將以釣¶
川&KR0088;將以釣國&KR0088;然後知古善釣者其惟太公¶
乎又有妙於此者其惟文王乎夫文王制六合¶
爲鈎懸西履爲餌筮之於清廟投之於巨川一¶
引而𫉬太公再舉而登尚父由是觀之蹲㑹稽¶
而沉轄者鮑肆之徒也踞滄海而&KR0018;鼇者漁父¶
之事也斯亦𦕈小者之所習安知大夫之所爲¶
哉¶
　　　自叙狀¶
<pb:KR4c0007_SBCK_010-4a>¶
某官某謹再拜言伏奉恩旨令通狀自叙所能¶
某本江東布衣人也幸属大鑪　與觀合璧¶
光輝易上農叨兹下秩于今三年矣然而進不¶
能談社稷之務立事寰中退不能掃丞相之門¶
買名天下徒以黄離元&KR0123;白賁幽與沭少海之¶
波瀾照重光之麗景雖任能尚齒載弘進善之¶
規而觀過知人異降自媒之㫖是用披誠歷懇¶
以舒愚𠂻若乃忘大易之謙光矜小人之醜行¶
彈冠入仕解&KR0260;登朝飾懐禄之心效當年之用¶
莫不狥名飬利勵朽磨鈆自謂身&KR0018;管樂之資¶
志懐周邵之業若斯人者何勝道哉而修譽察¶
<pb:KR4c0007_SBCK_010-4b>¶
能聽言觀行捨直而擇士㳂虚談以取材將恐¶
有其語而無其人得其名而喪其實故曰知人¶
不易人不易知抑又聞之知臣莫若君知子莫¶
若父誠能簡材試𠟵考績求功觀其所由察其¶
所以臨大節而不可奪處至公而不可干兾斯¶
言之無&KR0635;於從政乎何有若乃脂韋其迹乾沒¶
其心&KR0003;巳之長言身之善&KR0804;容冐進貪祿要君¶
上以紊國家之大猷下以瀆與介之髙節此凶¶
人以爲恥況&KR0123;士之爲榮乎所以令衒其能斯¶
不奉令謹狀¶
　　　𥙊趙郎將文(爲李義作)¶
<pb:KR4c0007_SBCK_010-5a>¶
姚州道大㧾&KR0249;李義𥙊趙郎將之靈惟靈降精¶
辰象委質昌期弃筆文塲早狥封侯之志¶
彯纓武帳坐昇戎&KR0209;之榮属滇浦挺妖昆明習¶
戰應星文而動將奉天罰以&KR0045;威不能引妙筭¶
於西&KR1967;叶神謀於九變致令王師失律兇狡慿¶
&KR0466;嶲穴南臨同五溪之深入即関不阻𩔖𩀱崤¶
之不歸亭&KR0049;多虞故有&KR0018;於明代春秋責帥豈¶
無慙於幽途夫任賢與能明君之事也陳力就¶
列忠臣之義也雖見危授命固誠節之有餘臨¶
難&KR0096;機何智謀之不足鳴呼哀哉某猥以散材¶
謀專分閫途經夷落路踐戎塲停疲&KR0406;於九原¶
<pb:KR4c0007_SBCK_010-5b>¶
悲來有地痛遺骸於四野泣下無從暫輾征旅¶
之勤爰崇掩骼之義(庻/幽)靈有託梧丘(息/入)夢之䰟¶
壯士不還薤歌起送終之曲鳴呼九眞邊徼萬¶
里長安城危䟽勒山峧臯蘭因原爲隴即壤成¶
棺夕隂儀而平蕪晦秋風急而荒戍寒哀哉異¶
域幽埏但有新栽松柏他鄕古木非復舊邑粉¶
榆感平生其若斯聊申絮酒儻聦明之不昧或¶
薦簞醪¶
　　樂大夫挽辭(五首)¶
可歎浮生促吁嗟此路難丘林一起恨言𥬇幾¶
將&KR0172;蕭索郊埏晚荒凉井徑寒誰當門下客獨¶
<pb:KR4c0007_SBCK_010-6a>¶
見有任安¶
蒿里誰家地松門何代丘百年三萬日一别㡬¶
千秋返照寒無影窮泉凍不流居然同物化何¶
䖏欲藏舟¶
昔去梅笳發今來薤露稀彤騶朝帝闕丹旐背¶
王畿城郭猶疑是原陵稍&KR0116;非九年如可作千¶
載與誰歸¶
一旦先朝菌千秋掩夜臺青烏新兆去白馬故¶
人來草露當春泣松風向夕哀寜知荒隴外吊¶
鶴自徘徊¶
忽見泉臺路猶疑氷鏡懸何如開白日非復覩¶
<pb:KR4c0007_SBCK_010-6b>¶
青天華表迎千&KR0010;幽扃送百年獨嗟流水引長¶
掩伯牙絃¶
　　　丹陽刺史挽詞(三首)¶
百齡嗟倐忽一旦附山河丹桂銷巳盡青松哀¶
更多薫風慮聽曲薤露反或歌自有藏舟處誰¶
怜𨻶駟過¶
惻愴&KR0106;山羽&KR0335;連棣蕚篇佳城非舊日京兆即¶
新阡城郭三千&KR0010;金陵㡬萬年唯餘松柏隴朝¶
夕起寒煙¶
短歌三獻曲長夜九泉臺此室玄扃掩何年白¶
日開荒郊踈古木寒隧積陳荄獨此傷心地松¶
<pb:KR4c0007_SBCK_010-7a>¶
聲薄暮來¶
駱賔王文集卷第十終¶
<pb:KR4c0007_SBCK_010-7b>¶
<pb:KR4c0007_SBCK_010-7b>¶
# SB1_0612-192.png
