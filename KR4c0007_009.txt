# -*- mode: mandoku-view; -*-
#+TITLE: 駱賓王文集
#+DATE: 2015-09-11 07:44:53.236464
#+PROPERTY: ID KR4c0007
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0565-009駱賓王文集-卷第九.
<pb:KR4c0007_SBCK_009-1a>¶
駱賔王文集卷第九¶
　雜著¶
　　帝京篇　疇昔篇雜言¶
　　姚州道破逆賊柳諾設弄楊䖍露布¶
　　又披設&KR0041;儉露布¶
　　　帝京篇¶
山河千里國城闕九重門不覩皇居壯安知天¶
子尊皇居帝里崤凾谷鶉野龍山侯甸服五緯¶
連影集星&KR0292;八水分流橫地軸秦塞重關一百¶
二漢家離宫三十六桂殿隂岑對玉樓椒房窈¶
窕連金屋三條九陌麗城隈萬户千門年旦開¶
<pb:KR4c0007_SBCK_009-1b>¶
&KR0232;道斜通鳷鵲觀交衢&KR0033;指鳯凰䑓劔履南宫¶
入&KR0426;纓北闕來聲朙冠寰宇文物象昭囬鈎陳¶
肅蘭所璧沼浮槐市銅羽應風廻金莖承露起¶
校文天祿閣習戰昆明水朱邸抗平䑓黄扇通¶
戚里平䑓戚里帶崇墉酌金饌玉待鳴鍾小堂¶
縞帳三千萬大道青樓十二重寶蓋彫鞍金絡¶
馬蘭窓繡柱玉盤龍&KR0016;柱旋題彩璧映鏘金嗚¶
玉王侯盛王侯貴人多近臣朝逰北里暮南鄰¶
陸賈分金將讌喜陳遵投轄正&KR0335;賔趙季經過¶
宻簫朱交結親丹鳯朱城白日暮青牛網幰紅¶
塵度狹客珠彈埀楊道倡婦銀鈎采薪路倡家¶
<pb:KR4c0007_SBCK_009-2a>¶
桃李自芳菲京華逰侠盛輕肥延年女弟&KR0031;飛¶
入羅敷使君千&KR0016;歸同心結縷帶連理織成衣¶
春朝桂樽樽百味秋夜蘭燈燈九微翠幌珠簾¶
不獨映清歌寳瑟自相依且論二十八年全寧知¶
四十九年非古來荣利若浮雲人生&KR0029;伏信難¶
分始見田竇相移奪俄聞衛霍有功勲未猒金¶
陵氣先開石槨文朱門無復張公子灑亭誰畏¶
李將軍相顧百齡昔有待居然萬化咸應改桂¶
枝芳氣巳消之柏梁髙宴今何在莫矜一旦擅¶
豪華自言千載長驕奢倐忽摶風生羽翼湏&KR0119;¶
失浪委泥沙黄鶴徒巢桂青門遂種&KR0050;黄金銷¶
<pb:KR4c0007_SBCK_009-2b>¶
鑠素絲變一貴一賤交情見紅顔宿昔白頭新¶
脫粟布衣輕故人故人有湮淪新知無意氣&KR0069;¶
死韓安國羅傷翟廷尉巳矣哉歸去來馬卿辭¶
蜀多文藻楊雄仕漢乏良媒三冬自矜成足用¶
十年不調㡬邅廽汲黯薪逾積孫弘閣未開誰¶
惜長沙傅獨&KR0018;洛陽才¶
　　　疇昔篇雜言¶
少年重英俠弱&KR0010;賤衣冠旣記寰中賞方承&KR0176;¶
下歡遨遊㶚陵曲風月落城端且知無玉饌誰¶
肯逐金丸金丸玉饌盛䌓華自言輕侮季倫家¶
五覇爭馳千里馬三條競驚七香車掩映飛軒¶
<pb:KR4c0007_SBCK_009-3a>¶
乗落照参差歩陣引朝霞池中舊水繞懸鏡屋¶
裏新粧不譲花意氣風雲倐如昨&KR0010;月春秋屢¶
廽薄上苑頻經桞絮飛中園幾畨梅花落當時¶
門客今何在疇昔交逰巳踈索莫見憔悴損容¶
儀㑹得髙秋雲霧廓淹&KR0335;坐帝鄊無事積炎凉¶
一朝披短&KR0260;六載奉長廊賦文慙㫺馬執㦸募¶
前&KR0045;揮戈岀武帳落筆入文昌文昌隱隱皇城¶
裏由來奕奕多才子潘陸詞鋒駱驛飛張曹翰¶
苑縱橫起卿相未曽識王侯寧見擬徒勞倦&KR0018;¶
薪何處逢知已判將運命賦窮途從來竒舛任¶
西東不臂永弃同芻狗且復飄飄&KR0011;重蓬客&KR0066;¶
<pb:KR4c0007_SBCK_009-3b>¶
年年異春花&KR0010;&KR0010;同榮親未盡禮徇主欲申功¶
脂車秣馬辭郷國縈轡西南使卭&KR0526;玉壘銅梁¶
不易攀地角天涯映難測鸎囀蟬吟有悲望鴻¶
來鴈度無音息陽關積霧萬里昏劔閣連山千¶
里色蜀路何悠悠岷峯阻且脩&KR0326;腸隨九折迸¶
淚連&KR0031;流寒光千里暮露氣三江秋長途看束¶
馬平水且沉牛華陽舊地摽神制石鏡娥眉真¶
秀麗諸&KR0081;才雄巳號龍公孫躍馬輕稱帝五丁¶
卓犖多竒力四士英靈用文藝雲氣横開八陣¶
形僑影遥分七里&KR0020;川平煙霧開逰戲錦城隈¶
墉髙&KR0027;望出水凈鴈文&KR0326;㝷妺入酒肆訪客上¶
<pb:KR4c0007_SBCK_009-4a>¶
琴䑓不識金貂重偏惜玉山頽他郷苒苒消年¶
月帝里沉沉恨城闕不見猿聲&KR0135;客啼唯聞旅¶
思將花發我家迸逓関山裏関山迢迢不可越¶
故園梅桞尚有餘春來勿使芳菲歇解袟欲言¶
歸執&KR0209;愴多違北梁俱握手南浦共沾衣别情¶
傷去益離念借光輝梢夘有何託木落有南飛¶
　　　平屋春來酒應熟相將園閣望青溪且¶
用藤盂泛黃菊十年不調爲貧賤百日屢&KR0118;隨¶
&KR0029;㐲秪爲湏求&KR0018;郭田使我再于州郡祿百年¶
鬰鬰少騰&KR0118;萬里迢迢入鏡川涘江沸潮衝白¶
浪淮海長波接逺天叢竹凝朝露起溟煙頼有¶
<pb:KR4c0007_SBCK_009-4b>¶
&KR0065;城月常伴客旌懸東南美箭古稱㑹名都隱¶
&KR0942;三江外塗山執玉應昌期曲水開&KR0109;重文㑹¶
仙鏑流音鳴鶴嶺寳劍分輝落蛟瀬未看白馬¶
對蘆芻且覺浮雲似車蓋江南節序多文酒屡¶
經過共踏春江曲俱唱採菱歌舟移疑入鏡棹¶
舉若乗波風光無限極歸檝礙池荷眺聽煙霞¶
正流盻即從王事歸艫轉芝田花發屡徘徊金¶
谷德明重逰衍登髙南適嗤梁&KR0369;慿軾西征想¶
潘椽岸開華岳&KR0717;疑蓮水激龍門急如箭人事¶
謝光隂俄遭霜露侵偷存七尺影分役九泉深¶
窮途行泣玉憤路未藏金茹茶徒有歡懷橘獨¶
<pb:KR4c0007_SBCK_009-5a>¶
傷心年來&KR0010;去成銷鑠懐抱心期漸寥落挂冠¶
裂冕巳辭榮南畞東皐事耕鑿賔階客院常踈¶
散蓬徑柴扉終寂寞自有林泉堪&KR0046;棲何必山¶
中事丘壑我住清門外家臨素滻濱遥瞻丹鳳¶
閣斜望黒龍津荒衢通獵&KR0016;窮巷抵樵輪時有¶
桃源客來訪竹林人昨夜琴聲奏悲調旭旦含¶
顰不成&KR0015;果乘驄馬發&KR0349;書復道郎官禀綸誥¶
冶長非罪曽縲絏長孺然&KR0069;也經溺髙門有閤¶
不圖封峻筆無聞&KR0082;敷妙適離京兆謗還從御¶
府彈炎威資夏景平曲況秋翰畫地終難入書¶
空自不安吹毛未可待搖尾且求飡丈夫坎&KR0452;¶
<pb:KR4c0007_SBCK_009-5b>¶
多愁疾契闊迍邅盡今日愼罰寜慿兩造辭&KR0202;¶
科直挂三章律鄒衍衘悲衝燕獄李斯枹怨拘¶
秦格不應白髮軟成&KR0093;直爲黄紗暗如&KR0238;紫禁¶
終難呌朱門不易排驚䰟聞葉落危&KR0334;逐輪埋¶
霜威遥有勵雪枉更無階含&KR0072;欲誰道飲氣獨¶
居懷忽聞驛使發&KR0028;東傳道大波萬里通涸轍¶
去鱗先逰海幽禽釋網便翔空舜澤尭曦方有¶
極讒言巧佞讜無窮誰能躅迹依三輔㑹就商¶
山訪四翁¶
　　　姚州道破逆賊桞諾設弄楊䖍露布¶
尚書兵部臣聞扎極列象六合奉天子之尊南¶
<pb:KR4c0007_SBCK_009-6a>¶
面乘乹一統成聖人之表是知衣裳所㑹義有¶
輯於殊鄰霜露所由誠無育於異&KR0011;故&KR0151;山萬¶
國誅後至者防風丹浦一戎緩前禽者就日然¶
則利&KR0707;矢以威天下法雷霆以震域中四時得¶
焉天道不能去煞五兵備矣皇業所以勝殘雖¶
切救焚茍順時以濟物㤙深祝網不&KR0023;巳而用¶
兵伏惟皇帝陛下登翠嬀以握名憲紫微而正¶
象女功不幸混太始以凝神至道無圖佇華胥¶
而得夣闡文教以清諸夏崇武功以制九夷環¶
海十洲通波太液之水鄧林萬里交影甘泉之¶
樹反踵穿胷之域襲冠帶以來王竒眩儋耳之¶
<pb:KR4c0007_SBCK_009-6b>¶
酋奉正朔而請吏逆賊蒙儉和舎等浮竹遺㣧¶
沉木餘苗邑殊禮義之鄊人習貪殘之性日者¶
皇明廣燭帝道遐融頗亦削左袵而&KR0013;朝衣解¶
椎䯻而昇華冕而&KR0600;狼有性梟獍難馴遂敢亂¶
我天常變九&KR0173;而背誕&KR0018;其地險携七部以稽¶
誅搔亂邊疆冦攘州郡是用三門投律長馳無¶
戰之師五月渡瀘深入不毛之地去月二十日¶
軍次三朏崙鎮前後捕得生口知守捉山差傍¶
山連結十部蠻有徒五萬衆此山即南中巨傍¶
也崗巒千里西通大荒之郊溪谷萬重南極炎¶
洲之境聳喬林而掙月隂靈有假道之摽㧞崇¶
<pb:KR4c0007_SBCK_009-7a>¶
巖以隱天陽烏廽無翼之地峯危束馬路絶懸¶
車賊踞臨代之形垂建鈑之&KR0020;徴風召雨蝟起¶
蜂飛驅雜種以挺灾封&KR0546;十里肆沉&KR0058;而作孽¶
雄虺九頭臣以爲制敵以權柔逺者理成於徳¶
教伐叛以義决勝者不在於干戈於是廣布朝¶
㤙恭宣帝澤申之以安撫暁之以存亡信重蠻¶
&KR1101;無&KR0018;黄龍之約賞&KR0173;漢爵不踰白馬之盟地¶
接周駹詞屢彈於喻蜀俗通盤　聲不輟於吠¶
尭臣遣左二軍子緫&KR0249;寧逺將軍前守右驍尉¶
井陘縣開國男劉玄暐等衘枚逺襲卷甲前駈¶
偃危斾而設潜兵疑從天落乗間道而掩不備¶
<pb:KR4c0007_SBCK_009-7b>¶
若出地中又遣右二軍子総管明威將軍行左¶
武衛翊府郎將髙奴弗率左武衞天水府折衝¶
都尉張仁操等陟南山之南衝其要害之路又¶
遣左一軍子捴&KR0249;前右金吾衛翊府郎將孫仁¶
感率府左果毅都尉王文雅等凌北山之北絶¶
其飛之途賊首領&KR0045;䖍桞諾設弄諾覽期等振¶
螳蜋之力拒轍當輪縱蚊蚋之群彌山滿谷劉¶
惠基髙奴弗孫仁感等並忠勤克著智畧逺聞¶
識明君之重恩輕生有地提太阿之神劒視死¶
無時弯&KR0707;而兇黨土崩舉刀而妖徒瓦解雖危¶
苕沸鼎未窮梟首之誅救死扶傷獨致拆骸之¶
<pb:KR4c0007_SBCK_009-8a>¶
㸑二十日臣遣副捴管兼安撫副史定遠將軍¶
前左驍衝府中郎將令孤智通率右武衛良將¶
壯府左果毅都尉韓恵徳等擁&KR0411;豹之雄順天¶
機而左轉遣副捴管兼安撫使守銀州刺史李¶
大志率前左衛静福府果毅都尉陳弘義等率¶
犀象之卒乗地軸以右&KR0326;又遣行軍司馬守嶲¶
州都督府長史梁侍辟率守金吾衛冝昌府果¶
毅都尉閻文成等捴投石㧞距之材蹈中權而¶
撫其背又遣前守右威衛龍西府果毅都尉康¶
&KR0335;買等勝躍截歕金之&KR0016;犯前茅而扼其喉臣¶
率守衛清官府左果毅許懷秀等横玉弩以髙¶
<pb:KR4c0007_SBCK_009-8b>¶
臨㧿金鉦而直進玄雲結陣影宻西郊赤堇揮¶
鋒氣南斗授以稽天滄溟爲之晦色兵交刄接¶
鳥散魚驚自卯及申追奔逐北斬首千餘級轉¶
戰三十里激流膏而爲泉似變萇弘之血委亂¶
骸而擠壑若泛鱉靈之屍旣而照盡髙春雲昏¶
乙夜賊乃收集餘衆保㩀重巖臣度彼逰䰟慮¶
其宵道彼三軍齊進四面合圍二十三日乗魚¶
爛之危啓地形之陣&KR0045;麾誓衆杖節訓兵一皷¶
先登賞必懸於芳餌九攻失律罪無赦於嚴誅¶
五部材雄三河侠少或生居燕地尤工即墨之¶
圍或家本秦人早習昆明之戰叱咤則江山搖¶
<pb:KR4c0007_SBCK_009-9a>¶
蕩慷&KR0099;則林壑飛騰舉鵬力以&KR0045;威耀犀渠而¶
賈勇登氣　祲同夏景之潰春水滅迹掃塵若¶
霜風之卷秋籜戰踰百里時歷三朝前後生擒¶
四千餘人斬首五千餘級桞諾設弄楊䖍等殞¶
元行陣懸首旌門&KR0041;儉和舎等委衆奔馳脫身¶
挺險雖復刑以止殺丁壯咸伏於誅夷禮不重¶
傷班白必存於寛宥昔魏臣賦蜀徒聞蒟醬之¶
竒漢使開卭&KR0138;通竹杖之利豈若膺紫泥而吊¶
伐指&KR0163;徼以臨戎一戰而猛&KR0023;巳擒再舉而哀¶
牢授首斯並皇威逺暢廟略遐宣奉玄猷以配¶
天徒知帝力掩望輿而闡地豈曰臣功不勝慶¶
<pb:KR4c0007_SBCK_009-9b>¶
快之至謹奉露布以聞¶
　　　又破設&KR0041;儉露布¶
臣聞七緯經天星墟分張翼之野八絃紀地炎¶
洲限建水之鄕西距大■秦雜金行而孕氣南¶
通交趾枕銅柱以爲鄰俗帶白狼人習貪殘之¶
性河渝赤虺川多風雨之妖水積炎光山&KR0386;毒¶
露竹浮三節肇興外域之源木化九&KR0173;頗爲中¶
國之患年將千祀代歷百王鄭純之化不追猛¶
&KR0023;之風逾扇故三年疲衆徒聞定笮之譏五月¶
出師未息渡瀘之後然則大人拯物上聖乗期¶
法乹坤以握樞體剛柔而建極知仁義不能禁¶
<pb:KR4c0007_SBCK_009-10a>¶
&KR0064;設刑綱以勝殘知揖譲不可濟時用干戈而¶
靜亂伏惟皇帝陛下禪螭戴玉拓地軸以登皇¶
道契&KR0230;䋲掩天絃而踐帝玄雲入户纂靈瑞於¶
丹陵縁錯昇壇薦禎圖於翠渚垂衣裳以朝萬¶
國崇玉帛而禮百神昭儉防奢露䑓惜中人之¶
産宣風布政明堂法上帝之宫致群生於太和¶
登品物於仁夀四神致雪五老飛星君囿祥麟¶
樂班文於仙卉文林鳴鳯韻歸昌於帝梧四隩¶
同文五風異色配林萬里&KR0138;䟽苑囿之基曽城¶
九重未岀池隍之域六合臨照之地侯月歸琛¶
大罏覆載之間占風納賮蠢兹蠻貊敢亂天常¶
<pb:KR4c0007_SBCK_009-10b>¶
横赤熛以䟽壃背朱提而設險石林萬仞岩邑¶
千里望泰阜以相傾崤陵失四塞之阻對梁山¶
而錯峙劔門成一簣之峯自謂絶壤遐荒中外¶
足以迷聲教慿休&KR0018;固江山可以&KR0969;靈誅不知¶
王弩垂芸汹水無九嬰之沴瑶階舞鐡洞庭有¶
三苗之墟臣等謬以教材忝專分閫自白招乘¶
&KR0049;順秋帝以&KR0045;旌絳節臨邊通夜郎而解辮自¶
雲開嶲穴斾轉卭川峻岐折坂之危盡忘&KR0109;帶¶
傾池漏江之固曽&KR0081;藩籬唯逆賊設蒙儉等未¶
革狼心仍懷豕突陸梁放命旅拒偷安城接祠¶
鷄竟無(希/於)政旦山多神鹿終未息於擇音臣以¶
<pb:KR4c0007_SBCK_009-11a>¶
大帝宣威有征無戰明王仗順先徳後刑加聖¶
澤於中孚緩天誅於大過庻南薫解愠仰雲闕¶
以翔䰟東徤變音扣轅門而頓顙而祝禽踈網¶
徒闕三面之恩毒虺挻祅逾肆九頭之&KR0064;乃鳩¶
集餘衆蟻結兇徒儋耳摧䯻之渠千里露合鑿¶
齒雕題之孽一呼雲屯凌石箘以開營拒巖椒¶
而峻疊崇蠻刼漢若登藏寳之山絶壑慿宵似¶
瞰封泥之谷以去月十七日運營布陣踞險&KR0045;¶
兵東西三十里馬歩二十萬聚蚊蚋而成響聲¶
若雷霆縱虵豕以爲群氣稽宇宙臣遣中節將¶
令&KR0546;智通等擁拔山超海之雄當其歩陣遣銀¶
<pb:KR4c0007_SBCK_009-11b>¶
州刺史李大志等駈籥景騰雷之&KR0016;承其馬軍¶
遣嶲州刺史行軍司馬梁大辟等領勁卒一千¶
絶其飛走之路遣臨源府果毅都尉馬仁静等¶
勒精兵九百斷其潜伏之軍臣率行軍長史韓¶
餘慶等賁霜戈而直進指雲陣以長駈庻令輙¶
馘七擒將士挾雷公之怒伏屍百死蠻夷識天¶
子之威於是三畧訓兵五申誓衆先登䧟敵無¶
遺大樹之功後拒亂行必致曲梁之罰楚人三¶
戸蜀郡五丁氣擁玄雲精貫白日喑鳴則乹坤¶
搖蕩呼吸則林壑沸騰列旗影以雲舒似長虹¶
之東指横劔鋒而電轉疑大火之西流刄接兵¶
<pb:KR4c0007_SBCK_009-12a>¶
交洞胷逹腹自辰踰午魚爛土崩沸殘息於胃¶
峯更切守脾之哭積圓顱於重阜殆成京觀之¶
封唯賊師夸干未悟傾巢之兆敢懐拒轍之心¶
獨率馬軍平川轉闘驚亂起六合爲之䆮光殺¶
氣相稽四溟由是變色副捴管李大志忠惟狥¶
國義則亡軀臨危而&KR0018;節逾明制敵而神機獨¶
逺丹誠自守雖九死其如歸白刄交前豈三軍¶
之可奪投袂則祅徒霧■搴旗而兇黨山崩於¶
是乗利追奔因機深入困獸猶&KR0242;如戰廪君之¶
䰟窮鳥尚飛如驚杜宇之&KR0334;斬甲卒七千餘級¶
&KR0023;裝馬五千餘匹僵屍蔽野臨赤坂而非道流¶
<pb:KR4c0007_SBCK_009-12b>¶
血灑途視丹徼以何逺酋領和含等並計窮力¶
屈面縳君門寛其萬死之誅弘以再生之路唯¶
&KR0041;儉脫身挺險&KR0018;命窮山顧巢穴而靡依&KR0969;晷¶
漏而何㡬況妖徒革面徼外非復他人部落離¶
心舟中皆爲敵國瞻言梟首指日可期凡在歸¶
降随事招撫與之更始復其故業首丘懷戀疑¶
臨舊國之墟安堵識家以入新豐之邑然後班¶
師　水振旅禺山建鴻勲於武功暢玄猷於文¶
教庻荒&KR1101;襲中原之禮邊壃息外户之虞華封¶
祝堯兆皇基於千載夷歌頌漢羙王澤於三章¶
豈與夫天帝前星廣賜秦公之冊坤元益地遥¶
<pb:KR4c0007_SBCK_009-13a>¶
開王母之圖蓋亦有云曽何足紀斯並玄謀廣¶
運廟畧遐覃一戎而荒裔肅清一皷而邊隅㡳¶
定豈臣等提戈擐甲克全百勝之功杖節&KR0045;麾¶
能通九變之䇿謁藁街而獻旅大帝成規聞杕¶
杜之勞旋小臣何力不勝發快之至謹遣行軍¶
司馬梁大辟奉露布以聞¶
駱賔王文集卷第九¶
<pb:KR4c0007_SBCK_009-13b>¶
