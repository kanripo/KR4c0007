# -*- mode: mandoku-view; -*-
#+TITLE: 駱賓王文集
#+DATE: 2015-09-11 07:44:53.151481
#+PROPERTY: ID KR4c0007
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0565-007駱賓王文集-卷第七.
<pb:KR4c0007_SBCK_007-1a>¶
駱賔王文集卷第七¶
　書啓¶
　　上廉使啓　上瑕丘韋朙府啓¶
　　上郭贊府啓　上梁朙府啓¶
　　上裴侍郎書　與程將軍書¶
　　荅員半千書　與父老親情書二首¶
　　　上廉使啓¶
賔王啓毎讀書見古人負米之情捧檄之操未¶
甞不廢書輟卷流涕傷心何則情蓄於中事符¶
則感形潜於内迹應斯通而恱帝力以栖䰟情¶
欣養素仰皇華而暢息敢用披丹㐲惟公源控¶
<pb:KR4c0007_SBCK_007-1b>¶
玉輪激神濤而涵地基䟽金闕架飛岊以韜雲¶
泊虖鹿走周原覇燕圖於即墨蛇分沛澤封漢¶
爵於筆城福祿鍾攸公侯必復炳靈丹穴襲吉¶
黃裳若乃峯學山列三墳而仰止瀾清筆海委¶
九流以朝宗登小魯之山辨練光於亂馬臨大¶
吳之國識寶氣於連牛垂秋實於翰林絢春花¶
於文苑清規湛秀照月旦而彫談素論凝玄開¶
夜光於妙辨旣業成麟角引茅茹而彈冠道映¶
鴛池絢桃花而曵綬揆留皇鑒忠簡帝心奉職¶
春宫摽離光於青殿代工天府明台燿於𬗋宸¶
故得龍浡垂光戢两星而開照鶴益浮影翼五¶
<pb:KR4c0007_SBCK_007-2a>¶
雲以連隂其大塊流行小人餘慶幸河神入昴¶
映日榆以流祥江使負圖泛青蓮而薦兆薫風¶
廣扇聖日揚輝進不能髙議雲臺談社稷之上¶
務退不能銷形地肺揖箕頴之餘芳而岀沒風¶
塵湮淪名利十年無棣萬里惟枽旣而日逺長¶
安岀蓬門而西笑雲飄吳㑹遥松浦以南浮兾¶
鹿迹(於/丘)中絕漢機於俗網承歡膝下馭潘輿以¶
家園不悟地絡遐張維白駒於空谷天羅廻布¶
弋黃鶴於髙雲願巳駑鉛並從媒衒力農賤事¶
未免東臯之勞反哺私情遽切南陔之詠少希¶
願復輒希應誠雖噬臍思歸空&KR3077;倚廬之望而¶
<pb:KR4c0007_SBCK_007-2b>¶
囓臂未仕非圖髙蓋之榮明公資孝履忠恕巳¶
及物惟機成務論道經邦庻得願兎離星動清¶
風於舜海從龍潤礎霈甘雨於堯雲則白羽書¶
生自銘於食稻黄裳童子將賽徳於飡花拜首¶
廻遑傾心霡霂謹啓¶
　　　上瑕丘韋明府啓¶
側聞觸龍戢翮負垂天而跼影伏橛覊啼望絕¶
塵而跪足故以逰蓮遇絏悟宋玉於嬰羅在藻¶
迷波願家莊於煦轍是以臨卭遣婦寄束緼於¶
齊鄰邯鄲下客效䖏嚢於趙相伏惟明府公締¶
比瓊峯靈嶽蔽丹霄之景圖基珠淄神流沃清¶
<pb:KR4c0007_SBCK_007-3a>¶
漢之波玉札飛文綜宏詞於楚傳金籝緝藝味¶
雅道於扶陽孕蘭畹於生姿灃㶚踵髙門之應¶
産銅溪而冩鍔荆藍資象徳之禎㓜辨羝羊演¶
飛龍之秘䇿夙談孔雀對家禽之麗詞赤野浮¶
炫價之光珠胎瑩色丹穴悟来儀之迅風姿含¶
彩靈襟轉璧絢逸照於蘭池神府驚蘋韻清音¶
於桂浦談叢散馥韞餘氣於九蘭筆海流濤駭¶
洪波於八水■綰銅麟甸製錦鳬郊化浹下車¶
恩孚攬轡徳聲含詠仁風飄十地之雄道化徧¶
謡恵露灑三天之渥狎中牟之馴雉豈懼驍媒¶
驚重衆之瑞鸞非開照舞雖則塵飛范甑垂銀¶
<pb:KR4c0007_SBCK_007-3b>¶
有結綬之華而乃調理宻絃烹鷄屈涵牛之量¶
加以招携白屋勸誘青襟遂使漱流逸客望驥¶
足以雲蒸棲苾遺才欵龍門而霧㑹某緯蕭末¶
品拾艾幽人寓迹雩壇挹危直之秘說託根磬¶
渚戢戰勝以良圖幸以奉訓趍庭束情由於理¶
窟從師負笈私情識於書林至於九流百代頗¶
忽其異端萬卷五車亦研其奥旨將𣣔優㳺三¶
樂負杖以終年棲遲一丘鳴絃而卒歳諒以糟¶
糠不贍甘㫖之養屢空簟食無資朝夕之歡寧¶
展是以折南陽之捧檄擬毛義之清塵思魯國¶
之執鞭蹈孔丘之餘志属以𧖟秋應節鴈序戒¶
<pb:KR4c0007_SBCK_007-4a>¶
時飈金將露玉供清桞黛與荷緗漸歇寔含毫¶
振藻之際離經析理之期不揆彫朽之材竊異¶
遷喬之路輟期泛愛輕用自媒儻荆璞無見致¶
疑夜光不逢按劔則沉骸九死終望衘珠殞首¶
三泉徒希結草載塵清瞩跼外影慙冐凟威嚴¶
循心内駭謹啓¶
　　　上郭賛府啓¶
側聞承樞嘯谷韻清瀬於驚蘋震徳昇乹靉玄¶
枝而布族雖涸鱗濡沬懷&KR1333;望於鯨波而决羽¶
槍榆頗思遷於鸎樹㐲惟公瓊基疊秀積珠構¶
於三龍玉翰驚薫曄瑤林於八桂仙飛有道榮¶
<pb:KR4c0007_SBCK_007-4b>¶
河泛髙尚之舟徳驗通神靈䇿動幽明之境産¶
耶溪而濯質霜鐔朗豐匣之資孕鍾嶺而飛華¶
紅玉絢荆巖之氣松秋表勁翊頳霞而挿極菊¶
晚池芳涵清露而泫沼鑒懸龍鏡朗逸照於咸¶
陽韻入鳬鍾驚洪音於長樂心源泛藻控鼇壑¶
以朝宗情嶽披茅掩崑岑而作鎮恵牛曜辨驚¶
荀鶴於談叢揚鳳摛文詠鄒龍於筆海故佐銅¶
章於強渚側(扇/文)鰩之風戒墨綬於銅郊讚誘祥¶
鸞之化彈揮单父弼清韻於稽琴化俾中牟翊¶
馴翠於潘雉加以延賔置驛接士軾廬采㧞芻¶
微連欽賢於司馬提奬幽滯駃耴俊於淳于某¶
<pb:KR4c0007_SBCK_007-5a>¶
甕牖輕生席門賤品幸以叅名比屋稅康衢以¶
自娛預迹耦耕欣日出而知作又以家傳素業¶
弋書林而騁志少奉庭闈踐文囿以漁䰟至於¶
赤練青緗頗側探其奥㫖竹書石記亦幽求其¶
遽源雖未能呌徹帝閽聲馳宰府而頗亦見推¶
里閈譽浹鄊閭方今銀箭纒秋金壼應節吮墨¶
翹長期簉迹於一枝味道彈冠望横經於重席¶
不量庸脉竊兾揚庭伏乞㤙波暫垂廻盻儻使¶
陳留逸調下探柯亭之篠㑹稽隂徳傍眷餘溪¶
之祭則廻眸之報不獨著於前龜清亮之音誰¶
專稱於徃笛雖滄溟逺誓永不愧於牛涔而嵩¶
<pb:KR4c0007_SBCK_007-5b>¶
岱洪㤙終曽酬於蟻蛭輕喧視聽憂讋唯深猥¶
瀆階庭兢惶交某謹啓¶
　　　上梁明府啓¶
某啓昔者聞歌薛邑賞彈鋏於馮諼佇駕夷門¶
揖抱關於侯子豈惟成風之斵妙思通神流水¶
之絃清音入聽况夫志合者蓬心可采情諧者¶
蘭味寧忘伏惟公儀天峙搆魯基控射牛之峯¶
浸地開源驚濤䟽釣鼇之浦至夫封侯廟食掩¶
金許以霞褰三主十公罩袁揚而嶽立於是功¶
超振鶩位典烹鮮水鏡澄瀾照翔鸞之舞影冷¶
琴動操叶馴雉之雅音旣而感徳有鄰佐皇華¶
<pb:KR4c0007_SBCK_007-6a>¶
而撫俗君子不器扈輶軒以觀風某蒲石&KR0933;遷¶
聲鄕蓬轉不叶十室無專一經攀驥逸而無由¶
仰鵬飛而自失公顧盻成飾咳唾爲恩庻微潤¶
於江波兾求免於鄰燭使幽禽遷木侶丹山於¶
帝梧鳴石在川應黄鍾於仙管敢布心也詎能¶
望焉謹啓¶
　　　上吏部裴侍郎書¶
四月一日武功縣主薄駱賔王謹再拜奉書裴¶
公執事易曰書不盡言言不盡意然則理存乎¶
象非書無以逹其微詞隱乎情非言無以筌其¶
㫖㒒誠鄙人也頗覽前事毎讀古書見髙堂九¶
<pb:KR4c0007_SBCK_007-6b>¶
仭曽參負北向之悲積粟萬鍾季路起南逰之¶
歎未嘗不廢書輟卷流涕霑衣何者情蓄於哀¶
事符則感形潜於内迹應斯通是布腹心瀝肝¶
膽庻大雅含弘之量矜小人悃欵之誠惟君侯¶
察焉賓王一藝罕稱十年不調進寡金張之援¶
退無毛薛之逰亦何嘗獻䇿干時髙談王覇衒¶
材揚巳歷詆公卿不汲汲於榮名不戚戚於卑¶
位葢養親之故也豈謀身之道哉不圖君侯忽¶
垂過聽禮以弓招之恩任以書記之事擬人則¶
多慙阮瑀入幕則髙謝郄超昔聶政荆卿刺客¶
之流也田光豫譲列士之分也咸以勢利相傾¶
<pb:KR4c0007_SBCK_007-7a>¶
意氣相許尚且捐軀燕趙甘死齊韓今君侯無¶
求於下官見接以國士正當陪麾後殿奉節前¶
驅賈餘勇以求榮效輕生而報施所以逡巡於¶
成命躊躇於從事者徒以夙遭不造㓜丁閔凶¶
老母在堂常嬰羸恙糲糗無甘旨之膳松檟闕¶
遷厝之姿撫躳存亡何心天地故寢食夢想噬¶
指之戀徒深歲時蒸甞崩心之痛罔極若㒒者¶
固名中一罪人耳何面目以奉三軍之事乎况¶
属天倫之喪奄踰七月違膝下之養忽至三年¶
而凶服之制將終哀疚之情未洩興言永慕舉¶
目増傷失怨於中者哀聲可以應木石感於情¶
<pb:KR4c0007_SBCK_007-7b>¶
者至性可以通神明故徐元直寸心以求辭李¶
令伯陳情以窮訢上以弃興王之佐命下以全¶
奉親之篤誠而蜀主不以爲非晋君待之逾厚¶
此二者豈貪貧賤惡榮華厭萬乘之交甘匹夫¶
之辱也葢有不得巳者哉儻有乹沒爲心脂韋¶
成性捨慈親之色養許明主以驅馳内忘顧復¶
之私外存傅㑹之眷薄骨肉厚榮寵苟背㤙而¶
自效則君侯何以處之且義士期乎真夫忠臣¶
出乎孝子旣不能推心以奉母亦焉能死節以¶
事人假物議之無嫌實吾斯之未信也流沙一¶
去絕塞千里子愴入塞之䰟母切倚閭之望就¶
<pb:KR4c0007_SBCK_007-8a>¶
令歡以卒歳仰南薫之不貲而使憂能傷人迫¶
西山而何㡬君侯深情錫類道叶天經明恕待¶
人慈心應物儻矜犬馬之㣲願憫烏鳥之私情¶
寛其負恩遂其終養則窮䰟有望老母知歸賔¶
王死罪再拜¶
　　　與程將軍書¶
昨見武郎將僃陳將軍之言恩出非常談過其¶
實恭聞嘉恵深用慙惶君侯懷管樂之材當衛¶
霍之任豐功厚利盛徳在人送徃事君元勲葢¶
俗智足以興皇業道足以濟蒼生尚且屈公侯¶
之尊伸𬋩庫之士若下㒒者天地無一用芻狗¶
<pb:KR4c0007_SBCK_007-8b>¶
耳粤自旌賁之辰即逢聖明之曆材不經務不¶
能成佐命之功智不通時不能包周身之防加¶
以天資木强不能屈節權門地隔蓬心不能買¶
名時議常願爲仁由巳䘮我於吾見機可以絕機無¶
用之爲有用隨時任其舒卷與物同其波流者¶
矣其於木也班婁無措其鈎繩其於駕也良樂¶
無施其衘䇿不悟聖朝發明&KR0993;之制君侯緝雍¶
熈之道曲垂提奨廣借㳺談猥以樗櫟之姿忝¶
預賢良之薦當今鴻漸冨學麟閣多英非㳺夏¶
不可以升堂非夔牙不可以擊節儻使片言失¶
徳事暴區中匹夫竊議語流天下進乖得賢之¶
<pb:KR4c0007_SBCK_007-9a>¶
舉退貽薄徳之譏恐不肖之軀爲髙明之累耳¶
必能一眄増價九術光登燕昭爲市駿之資郭¶
隗居禮賢之始則當效駑鈆之用飾固陋之心¶
陶鑄尭舜之典謨憲章文武之道徳上以完三¶
才之能事下以通萬物之幽情勿使將詞翰爲¶
行巳外篇文章是立身岐路耳又何足道哉言¶
而不慙者將恵子之知我也所恨禁門清切造¶
別無縁官守牽纒風期有限某尚辭滿倘泛孤¶
舟萬里煙波舉目有江山之恨百齡心事勞生¶
無晷刻之歡嗟乎流水不窮浮雲自逺沾襟此¶
别把袂何時待以平生之私忘其貴賤之禮¶
<pb:KR4c0007_SBCK_007-9b>¶
　　荅員半千書¶
張評事至辱恵書及詩把翫無厭暫如有敘上¶
言離恨下朂交情篤以猛風乹蘇之談彌以驟¶
雨濕薪之喻雖聞義則徙道存於起予而擬人¶
失倫事均乎翫物借如誠說葢足下之不知言¶
倘或劇談豈吾人之所仰望夫鯤之爲魚也潜¶
碧波泳滄流沉鰓於渤海之中掉尾乎風濤之¶
下而濠魚井鮒自以爲可得而齊焉鵬之爲鳥¶
也刷毛羽恣飲啄戢翼於天地之間宛頸乎江¶
海之畔而雙鳬乗鴈自以爲可得而䙝焉及其¶
化羽垂天搏風九萬振鱗横海擊水三千寜豈¶
<pb:KR4c0007_SBCK_007-10a>¶
借翰於槍榆假力於在藻資江海㳙流之水待¶
掘堁揚塵之風哉故張子房之逹人也擊水摶¶
風之適焉朱買臣之屈士也戢翼沉　之致焉¶
足下雅得古人之致不乏先賢之道自守莊筌¶
無嬰魏網亦寜不知在藻槍榆之力非撃水搏¶
風之助哉而詞㫖慇懃深所未諭盍言爾志豈¶
若是乎夫人間百年物理千變名利寵辱之情¶
立矣憂憎毀譽之迹生焉其有道在則尊德成¶
而上幽貞爲虚白之室靜黙爲太玄之門知軒¶
冕是倘來悟榮華非力致茍斯道不墮亦何患¶
乎無成而欲圖僥倖於權重之交養聲譽於衆¶
<pb:KR4c0007_SBCK_007-10b>¶
多之口斯所以楊朱徘徊於岐路阮籍怵惕於¶
窮途嗟乎露徃霜來歲寒不待山髙河廣離㑹¶
無時桂樹寒花公文去而忘返松巖春草王孫¶
遊乎不歸去矣負生逺離隔矣音塵不嗣情其¶
勞矣長途空谷靜躁殊矣恵存好我無宻爾音¶
　　　與慱昌父老書¶
月日駱賔王致書于慱昌父老等承並無恙幸¶
甚幸甚雲雨俄别風壤異鄕春渚青山載勞延¶
想秋天白露㡬變光隂古人之别易㑹難不其¶
然也目解携襟䄂十五年交臂存亡略無半在¶
張學士溘從朝露辟閭公焂掩夜䑓故吏門人¶
<pb:KR4c0007_SBCK_007-11a>¶
多遊蒿里耆年宿徳但見松丘嗚呼泉壌殊途¶
幽明永隔人理危促天道奚言感今懷舊不覺¶
涕之無從也過䧨不留藏舟難固追惟逰者浮¶
生㡬何哀縁物興事因情感雖蒙莊一指殆先¶
覺於勞生秦天三號詎忘情於恒化㣲其泣矣¶
尚何云哉又聞移縣就樂安故成廨宇邑居咸¶
徒其地里閈阡陌徒有其名荒徑三秋蔓草滋¶
於舊舘頽墉四望棋木多於故人嗟乎仙鶴來¶
歸遼東之城郭猶是靈烏代謝漢南之陵谷巳¶
非昔吾先君出宰斯邑清芬雖逺遺愛猶存延¶
首城池何心天地雖則山河四望是稱無棣之¶
<pb:KR4c0007_SBCK_007-11b>¶
謔松桺千秋有切惟桒之里故毎懷宿昔尚想¶
經過于役不遑願言徒擁今昔成有戚東戸無¶
爲野老清談怡然自得田家濁酒樂以忘憂故¶
可洽賞當年相歡卒歲寜復恵存舊好追思昔¶
逰所恨跂予望之經途宻邇佇中衢而空&KR0942;巾¶
下澤而莫因風月虚心形留神徃山川在目室¶
邇人遐以此懷勞增其歎息情不遺書何盡言¶
意¶
　　　與親情書¶
風壤一殊山河萬里或平生未辰或暌索累年¶
存沒寂寥吉凶阻絶無由聚洩毎積凄凉近縁¶
<pb:KR4c0007_SBCK_007-12a>¶
之官佐任海曲便還故里兾叙宗盟徒有所懷¶
未畢斯願不意逺勞折簡辱逮湮淪雖未叙言¶
慙如披面晚夏炎欝並想履冝某𥘉至鄊閭言¶
㝷舊友耆年者化爲異物少壯者咸爲老翁山¶
川不改舊時丘隴多爲陳迹感今懷古撫存悼¶
亡不覺涕之無從也詢問子姪彼亦凋零永言¶
傷情増以悲動雖死生之分同盡此途而存亡¶
之情豈能無恨終期展接以申濶懷耴此月二¶
十日栖桐成禮事過之後始可得行祗叙尚賖¶
傾系何極各願珍朂逺無所詮¶
<pb:KR4c0007_SBCK_007-12b>¶
¶
駱賔王文集卷第七¶
