# -*- mode: mandoku-view; -*-
#+TITLE: 駱賓王文集
#+DATE: 2015-09-11 07:44:52.904018
#+PROPERTY: ID KR4c0007
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0565-001駱賓王文集-卷第一.
<pb:KR4c0007_SBCK_001-1a>¶
駱賔王文集卷第一¶
　賦頌¶
　　螢火賦　蕩子從軍賦¶
　　靈泉頌¶
　　　螢火賦(并序)¶
余猥以朙時久遭幽縶見一葉之巳落知四運¶
之將終悽然客之爲心虖悲哉秋之爲氣也光¶
隂無㡬時事如何太塊是勞生之機小智非周¶
身之防嗟虖綈&KR0129;匪舊白首如新誰朙公冶之¶
非孰辨臧倉之愬是用中宵而作達旦不暝覩¶
兹流螢之自朙哀此覆盆之難照夫𩔖同而心¶
<pb:KR4c0007_SBCK_001-1b>¶
異者龍蹲歸而宋樹伐質殊而聲合者魚形出¶
而吳石鳴茍有㑹於精靈夫何患於異𩔖況乘¶
時而變合氣而生雖造化之不殊亦昆&KR0393;之一¶
物應節不&KR0317;信也與物不競仁也逢昏不昧智¶
也避日不朙義也臨危不懼勇也事有㳂情而¶
動興因物而多懷感而賦之聊以自廣云爾¶
伊玄功之播氣有丹鳥之賦𧰼順隂陽而亭毒¶
資變化而含養每寒濳而暑至若知來而藏徃¶
旣發揮以外融亦含光而内朗若夫小暑南収¶
大火西流林塘改夏雲物迎秋忽凌虚而赴遠¶
乍排叢而岀幽均火齊之宵映如夜光之暗投¶
<pb:KR4c0007_SBCK_001-2a>¶
逝將歸而未返忽&KR0082;去而中&KR0335;入槐榆而熖發¶
若改燧而環周繞堂皇而影泛疑秉燭以嬉逰¶
㸃綴懸珠之&KR0224;隱映落星之樓乍滅乍興或聚¶
或散居無定所習無常翫曵影周流飄光零亂¶
泛艶虖池沼徘&KR0422;虖林岸状大井之沉熒似明¶
珠之出漢値衝飈之不烈逢&KR0075;雨而逾煥炤灼¶
兮若湛盧之夜飛灼爍兮像招揺之夕爛與庭¶
燎而相炫然重隂於巳昏共爝火而齊息避太¶
陽於始旦爾其光不周物明足自資偶仙䑕而¶
伺夜對飛蛾之赴嬉𩔖君子之有道入暗室而¶
不欺同至人之無迹懷明義以應時處幽不昧¶
<pb:KR4c0007_SBCK_001-2b>¶
居照斯晦隨隱顯而動息候昏明而進退委性¶
命兮幽玄任物理兮推&KR0118;化腐木而含彩集枯¶
草而藏煙不食熱以苟進毎和光而曲全豈如¶
鎔金而自爍寧學膏火之相煎陋蟬蜩之習蛻¶
&KR0502;螻蟻之慕羶匪傷蜉蝣之夕不羡龜鶴之年¶
槍榆飛而控地摶扶起而垂天雖小大之殊品¶
豈逍遥之異筌夫何化之斯化無使然而自然¶
若乃有來斯通無徃不至排朱門而獨遠昇青¶
雲而自致匪偷光於鄰壁寧假輝於陽燧終狥¶
已以致能靡因人而成事物有感而情動迹或¶
均而心異響必應之於同聲道固求之於同𩔖¶
<pb:KR4c0007_SBCK_001-3a>¶
始未朙於趨捨庸詎識其指意子尚不知魚之¶
爲樂吾又安知螢之利髙明兮有融&KR0118;變兮無¶
窮牛哀倐而化虎羽泉忽兮生熊血三年而藏¶
碧䰟一變而成虹知戰&KR0163;之有燐牾寃獄之爲¶
&KR0393;彼翾飛之質弱尚矯翼之凌空何微生之多¶
躓獨宛頸以觸龍異璧光之照廡同劍影之理¶
豐覬道迷而可復庻幽鑒而或通覽光華而自¶
照顧形影以相弔感秋夕以殷憂戁宵行以熠¶
燿熠燿飛兮絕復連殷憂積兮朙旦煎見流光¶
之不息愴驚魂之屢&KR0118;如過隟之巳來同奔電¶
兮忽焉儻餘光之可照庻寒&KR0069;之重然¶
<pb:KR4c0007_SBCK_001-3b>¶
　　　蕩子從軍賦¶
胡兵十萬起妖氛漢&KR0016;三千掃障雲隱隱地中¶
鳴戰皷迢迢天上出將軍邊沙遠離風塵氣塞¶
草長萎霜露文蕩子辛苦十年行囬首關山萬¶
里情遠天橫劍氣邊地聚笳聲銕&KR0016;朝常警銅¶
焦夜不鳴抗左賢而列陣比右校以䟽營滄浪¶
積凍連蒲海雨雪凝寒遍桞城若乃地分玄徼¶
路指青波邊城暖氣從來少關塞寒雲本自多¶
𫿞風懔懔將軍樹苦霧蒼蒼太史河旣拔距而¶
從軍且&KR0045;麾而挑戰征斾凌沙漠&KR1967;衣犯霜霰¶
樓船一舉爭沸騰&KR0463;火四連相隱見戈文耿耿¶
<pb:KR4c0007_SBCK_001-4a>¶
懸落星馬足駸駸擁飛電終取俊而先鳴豈論¶
功而後殿征夫行樂踐榆溪倡婦㗸怨坐空閨¶
蘼蕪舊曲終難贈芍藥新詩豈易題池前怯對¶
鴛鴦伴庭際羞㸔桃李蹊花有情而獨𥬇鳥無¶
情而&KR0106;啼蕩子别來年月久賤妾空閨更難守¶
鳯凰樓上罷吹簫鸚鵡林中臨勸酒同道書來¶
一鴈飛此時纎怨下鳴機裁鴛帖夜&KR0013;薫麝染¶
(春/衣)屏風宛轉蓮花帳牕月朎朧翡翠帷箇日新¶
粧如復罷秪應含𥬇待君歸¶
　　　靈泉頌(并序/三首)¶
聞夫玄功幽贊靈心以有德是親至道冥符篤¶
<pb:KR4c0007_SBCK_001-4b>¶
行以通仁爲本若乃天經地義色養叶於因心¶
夏清冬温愛敬弘於錫𩔖下建六幽之奥上洞¶
三光之精不有至誠孰云斯感有廣平宋思禮¶
字過庭皇朝永州刺史昉之嫡孫户部員外頣¶
之長子㓜丁偏罰早喪慈親永懷鞠養之恩長¶
增思慕之痛弱不好弄長而能賢趨庭聞詩禮¶
之風永宗勗曽閔之行事後毋徐以至孝聞北¶
靣興悲泣髙堂而咎已東遊下位(歡/㣲)祿以逮親¶
調露二年來佐百里俯就微班之列將由返哺¶
之情敬立身其若斯於從政虖何遠時歳亢旱¶
金石行銷環近川源始將煙絕濬井皆爲湯谷¶
<pb:KR4c0007_SBCK_001-5a>¶
通波盡化汚池太夫人在遲暮之年有温勞之¶
疾非濫漿不可以適口非源泉不可以蠲痾色¶
養旣𧇊憂煌靡訴俄而㕔階之下忽清泉而自¶
生因䟽導其源遂流注不竭味甘若醴氣泠如¶
氷此邑城控剡山地連禹穴基址多石崗阜無¶
津爰自興建已來曾㣲穿汲之利非精誠貫於¶
有道純志浹於無私孰能治冥貺以通幽導靈¶
泉而致養者也㫺漢臣忠烈窮井飛於一言姜¶
婦孝思潜波移於七里靜惟陳迹彼亦何人蕭¶
縣尉桞晃耿介之士也道外則金蘭若膠&KR0238;清¶
異則軒冕猶埃塵片善可嘉朝聞甘於夕死一¶
<pb:KR4c0007_SBCK_001-5b>¶
諾猶重黃金賤於白珪以爲執友素交豈祿利¶
輕肥之謂也賞音逹禮非鐘皷玉帛之云虖所¶
恥者殁而無稱所貴者存虖不朽徒懷羙志未¶
遇良材某出贊荒隅途經勝壤三秋客恨長懷¶
宋玉之悲一靣交歡暫雪&KR0074;潭之涕覩斯水之¶
清泚感若人之精誠見賢思齊仰珪璋而有地¶
揮毫興頌鏤琬琰之無慙乃作頌曰¶
粤若稽古厥初生民其誰不孝獨我難倫義不¶
存道仁不遺親愛敬盡力孝悌通神¶
頑我恩極因心感至冥契動天甘泉湧地冷冷¶
無竭蒸蒸不匱曾是我思永錫爾𩔖¶
<pb:KR4c0007_SBCK_001-6a>¶
爰有芳人景行勞塵事諧則感通洽斯親孝爲¶
禮主名是實賔儻斯文之不墜知盛德之有鄰¶
駱賔王文集卷第一¶
<pb:KR4c0007_SBCK_001-6b>¶
